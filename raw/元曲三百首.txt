
《双调・沉醉东风》渔夫   白朴      
    
    黄芦岸白O渡口，        
    绿杨堤红蓼滩头。        
    虽无刎颈交，            
    却有忘机友。            
    点秋江白鹭沙鸥。        
    傲杀人间万户侯，        
    不识字烟波钓叟。        
    

    《仙吕・寄生草》饮    白朴  
    
    长醉后方何碍，不醒时有甚思。        
    糟Z两个功名字，醅淹千古兴亡事，曲埋万丈虹霓志。        
    不达时皆笑屈原非，但知音尽说陶潜是。  

　　　　　　　　　　　　　　
    　　　　　　　　　　　　　　
    《仙吕・一半儿》春情    查德卿 
    
    自调花露染霜毫，一种春心无处托。        
    欲写又停三四遭，絮叨叨，一半儿连真一半儿草。   
    
    　　　　　　　　　　　　　　
    《越调・柳营曲》金陵故址   查德卿  
    
    物换星移，城是人非，今古一枰棋。        
    南柯梦一觉初回，北邙坟三尺荒堆。        
    四围山护绕，几处树高低，谁，谁曾赋黍离？           
            
   　    《中吕・山坡羊》   陈草庵 
        
    路遥遥，水迢迢，功名尽在长安道。        
    今日少年明日老。        
    山，依旧好；人，憔悴了。 
    
       
           
            
    
    《黑漆弩・野渡新晴》冯子振   
    
    孤村三两人家住，终日对野叟田父。        
    说今朝绿水平桥，昨日溪南新雨。        
    〔幺〕碧天边云归岩穴，白鹭以行飞去。        
    便芒鞋竹仗行春，问底是青帘舞处。  
    
   
    
      
    　　　　　　　　　　　　　　
    《感天动地窦娥冤》第三折（选）   关汉卿    
    
    [正宫.端正好]没来由犯王法，不提防遭刑宪，叫声屈动地惊天！顷刻间游魂先赴森罗殿，怎不将天地也生埋怨。
    
    [滚绣球]有日月朝暮悬，有鬼神掌著生死权。天地也只合把清浊分辨，可怎生糊突了盗跖颜渊。为善的受贫穷更命短，造恶的享富贵又寿延。天地也做得个怕硬欺软，却元来也这般顺水推船。地也，你不分好歹何为地？天也，你错勘贤愚枉做天！哎，只落得两泪涟涟。
    
 
    《关大王独赴单刀会》第四折（选） 关汉卿 
    
    [双调.新水令]大江东去浪千叠，引着这数十人驾着这小舟一叶。又不比九重龙凤阙，可正是千丈虎狼穴。大丈夫心烈，我觑这单刀会似赛村社。
    
    [驻马听]水涌山叠，年少周郎何处也？不觉的灰飞烟灭，可怜黄盖转伤嗟。破曹的樯橹一时绝，鏖兵的江水犹然热，好教我情惨切? 
    
   
    《南吕・四块玉》别情   关汉卿  
    
    自送别，心难舍，        
    一点相思几时绝。        
    凭阑袖拂杨花雪。        
    溪又斜，山又遮，        
    人去也。  
        
        
    《南吕・四块玉》闲适（旧酒投）    关汉卿   
    
    旧酒没，新醅泼，老瓦盆边笑呵呵。        
    共山僧野叟闲吟和，他出一对鸡，我出一个鹅，闲快活。
    
   
    《南吕・四块玉》  闲适（南亩耕）  关汉卿  
    
    南亩耕，东山卧，世态人情经历多。        
    闲将往事思量过，贤的是他，愚的是我，争什么。
    
   
    《南吕・一枝花》不伏老（选）  关汉卿 
    
    [尾]我是个蒸不烂煮不熟捶不扁炒不爆响一粒铜豌豆，恁子弟每谁教你钻入他锄不断斫不下解不开顿不脱慢腾腾千层锦套头。我玩的是梁园月，饮的是东京酒，赏的是洛阳花，攀的是章台柳。我也会围棋会蹴g会打围会插科，会歌舞会吹弹会咽作会吟诗会双陆。你便是落了我牙歪了我口瘸了我腿折了我手，天赐与我这几般儿歹症候。尚兀自不肯休。 则除是阎王亲自唤，神鬼自来勾，三魂归地府，七魂丧冥幽。  
    天哪，那其间才不向烟花路儿上走。
    
   
    《南吕・一枝花》杭州景   关汉卿 
    
    普天下锦绣乡，寰海内风流地。大元朝新附国，亡宋家旧华夷。        
    水秀山奇，一到处堪游戏，这答儿忒富贵。满城中绣幕风帘，一哄地人烟凑集。        
            
    [梁州]百十里街衢整齐，万余家楼阁参差，并无半答儿闲田地。        
    松轩竹径，药圃花蹊，茶园稻陌，竹坞梅溪。一陀儿一句诗题，行一步扇面屏帏。        
    西盐场便似一带琼瑶，吴山色千叠翡翠。兀良望钱塘江万顷玻璃。        
    更有清溪，绿水，画船儿来往闲游戏。浙江亭紧相对，相对着险岭高峰长怪石，堪羡堪题。        
            
    [尾]家家掩映渠流水，楼阁峥嵘出翠微，遥望西湖暮山势。看了这壁，觑了那壁，纵有丹青下不得笔。
    
   
    《南吕・一枝花》赠朱帘秀   关汉卿   
    
    轻裁虾万须，巧织珠千串。金钩光错落，绣带舞蹁跹。        
    似雾非烟，妆点就深闺院，不许那等闲人取次展。        
    摇四壁翡翠浓阴，射万瓦琉璃色浅。
    
    [梁州]富贵似侯家紫帐，风流如谢府红莲，锁春愁不放双飞燕。        
    绮窗相近，翠户相连，雕栊相映，绣幕相牵。拂苔痕满砌榆钱，惹杨花飞点如绵。        
    愁的是抹回廊暮雨萧萧，恨的是筛曲槛西风剪剪，爱的是透长门夜月娟娟。        
    凌波殿前，碧玲珑掩映湘妃面，没福怎能相见。十里扬州风物妍，出落着神仙。 
    
    [尾]恰便似一池秋水通宵展，一片朝云尽日悬。         
    你个守户的先生肯相恋，煞是可怜，则要你手掌里奇擎着耐心儿卷。
     
   
    《双调・沉醉东风》    关汉卿 
    
    咫尺的天南地北，霎时间月缺花飞。        
    手执着饯行杯，眼阁着别离泪。        
    刚道得声保重将息，痛煞煞教人舍不得。        
    好去者望前程万里！
    
   
    《双调・大德歌》春     关汉卿 
    
    子规啼，不如归，道是春归人未归。        
    几日添憔悴，虚飘飘柳絮飞。        
    一春鱼雁无消息，则见双燕斗衔泥。
    
   
    《双调・大德歌》冬     关汉卿
    
    雪纷纷，掩重门，不由人不断魂。        
    瘦损江梅韵，那里是清江江上村。        
    香闺里冷落谁瞅问？好一个憔悴的凭阑人！
    
    
    《双调・大德歌》秋     关汉卿   
    
    风飘飘，雨潇潇，便做陈抟也睡不着。        
    懊恼伤怀抱，扑簌簌泪点抛。        
    秋蝉儿噪罢寒蛩儿叫，淅零零细雨打芭蕉。
    
   
    《双调・大德歌》夏    关汉卿  
    
    俏冤家，在天涯，偏那里绿杨堪系马。        
    困坐南窗下，数对清风想念他。        
    蛾眉淡了教谁画？瘦岩岩羞带石榴花。
    
   
    《诈妮子・调风月》    第三折（选）    关汉卿   
    
    [越调.斗鹌鹑]短叹长吁，千声万声。捣枕捶床，到三更四更。 
    便是止渴思梅，充饥画饼。因甚顷刻休，则伤我取次成。好个个舒心，干支刺没兴。 
    
    [紫花儿序]好轻乞列薄命，热忽刺姻缘，短古取恩情。   
    见一个耍蛾儿来往向烈焰上飞腾，正撞着银灯，拦头送了性命。   
    咱两个堪为比并：我为那包髻白身，你为这灯火青荧。  
    
    [幺]我把这银灯来指定，引了咱两个魂灵。都是这一点虚名，怕不百伶百俐，千战千赢，更做道能行怎离得影？这一场了身不正，怎当那厮大四至铺排，小夫人名称？
    
   
    《南吕・金字经》    贯云石  
    
    蛾眉能自惜，别离泪似倾。休唱＜阳关＞第四声。        
    情，夜深愁寐醒。人孤零，萧萧月二更。
     

　　　　　　
    《南吕・金字经》    贯云石  
    
    泪溅描金袖，不知心为谁？芳草萋萋人未归。           
    期，一春鱼雁稀。人憔悴，愁堆八字眉。
    
   　　　　　　
    《双调・蟾宫曲》送春    贯云石
    
    淡淡遥山，萋萋芳草，隐隐残霞。        
    随柳絮吹归那答，趁游丝惹在谁家。        
    倦理琵琶，人倚秋千，月照窗纱。
    
     《双调・殿前欢》    贯云石
    
    楚怀王，忠臣跳入汨罗江。        
    离骚读罢空惆怅，日月同光。        
    伤心来笑一场，笑你个三闾强，为甚不身心放。         
    沧浪污你，你污沧浪。
    
    
    《双调・清江引》   贯云石  
    
    弃微名去来心快哉，一笑白去外。        
    知音三五人，痛饮何妨碍？        
    醉袍袖舞嫌天地窄。
    
   
    《双调・清江引》惜别    贯云石 
    
    若还与他相见时，道个真传示：        
    不是不修书，不是无才思，绕清江买不得天祥纸！
    
    
    《双调・清江引》咏梅   贯云石 
    
    芳心对人娇欲说，不忍轻轻折。        
    溪桥淡淡烟，茅舍澄澄月，包藏几多春意也。
    
   
    《双调・寿阳曲》答卢疏斋    贯云石    
    
    山无数，烟万缕，憔悴煞玉堂人物。        
    倚篷窗一身儿活受苦，恨不得随大江东去。
    
   
    《双调・寿阳曲》    贯云石 
    
    鱼吹浪，雁落沙，倚吴山翠屏高挂。        
    看江湖鼓声千万家，卷朱帘玉人如画。
    
    
    《正宫・小梁州》春    贯云石  
    
    春风花草满园香，马系在垂杨。        
    桃红柳绿映池塘。        
    堪游赏，沙暖睡鸳鸯。        
    [幺]宜睛宜雨宜阴阳，比西施淡抹浓妆。        
    玉女弹，佳人唱，湖山堂上，直吃醉何妨。
    
   
    《正宫・小梁州》冬   贯云石  
    
    彤云密布锁高峰，凛冽寒风。        
    银河片片洒长空。        
    梅梢冻，雪压路难通。        
    [幺]六桥倾刻如银洞，粉妆成九里寒松。        
    酒满斟，笙歌送，玉船银棹，人在水晶宫。
    
   
    《正宫・小梁州》秋    贯云石  
    
    芙蓉映水菊花黄，满目秋光。        
    枯荷叶底鹭藏。        
    金风荡，飘动桂枝香。        
    [幺]雷峰塔畔登高望，见钱塘一派长江。        
    湖水清，江潮漾，天边斜月，新雁两三行。
    
   
    《正宫・小梁州》夏   贯云石 
    
    画船撑入柳阴凉，一派笙簧。        
    采莲人和采莲腔。        
    声嘹亮，惊起宿鸳鸯。        
    [幺]佳人才子游船上，醉醺醺笑饮琼浆。        
    归棹晚，湖光荡，一钩新月，十里芰荷香。
    
   
    《中吕・红绣鞋》    贯云石    
    
    挨着靠着云窗同坐，看着笑着月枕双歌，听着数着愁着怕着早四更过。        
    四更过情未足，情未足夜如梭。天哪更闰一更儿妨甚么！
   
　　　　　　
    《越调・小桃红》江岸水灯   盍西村
    
    万家灯火闹春桥，十里光相照。        
    舞凤翔鸾势绝妙，可怜宵，波间涌出蓬莱岛。           
    香烟乱飘，笙歌喧闹，飞上玉楼腰。
    

    《双调・沉醉东风》赠妓朱帘秀    胡祗y    
    
    锦织江边翠竹，绒穿海上明珠。        
    月淡时，风清处，都隔断落红尘土。        
    一片闲情任卷舒，挂尽朝云暮雨。   
    
    
         
    
    《仙吕・一半儿》四景      胡祗y   
    
    轻衫短帽七香车，九十春光如画图，明日落红谁是主?        
    漫踌躇，一半儿因风一半儿雨。
    
    纱兴足酒微醒，玉骨冰肌凉自生，骤雨滴残才住声。        
    闪出些月儿明，一半儿阴一半儿晴。
    
    荷盘减翠菊花黄，枫叶飘红梧干苍，鸳被不禁昨夜凉。        
    酿秋光，一半儿西风一半儿霜。 
    
    孤眠嫌煞月儿明，风力禁持酒力醒，窗儿上一枝梅弄影。        
    被儿底梦难成，一半儿温和一半儿冷。
    
      《中吕・阳春曲》春景     胡祗y    
    
    几枝红雪墙头杏，数点青山屋上屏，一春能得几晴明。        
    三月景，宜醉不宜醒。 
    
    残花酝酿蜂儿蜜，细雨调和燕子泥，绿窗春睡觉来迟。        
    谁唤起?窗外晓莺啼。 
    
    一帘红雨桃花谢，十里清阴柳影斜，洛阳花酒一时别。        
    春去也，闲煞旧蜂蝶。        
    
   
    《南吕・干荷叶》   刘秉忠   
    
    干荷叶，色无多，不耐风霜v。        
    贴秋波，倒枝柯。        
    女生齐唱《采莲歌》，梦里繁华过。        
    

    《南吕・干荷叶》    刘秉忠
    
    南高峰，北高峰，惨淡烟霞洞。        
    宋高宗，一场空。        
    吴山依旧酒旗风，两度两度江南梦。  
    
  　　　　　
    《双调・雁儿落带得胜令》送别      刘致        
            
    和风闹燕莺，丽日明桃杏。        
    长江一线平，暮雨千山静。        
    载酒送君行，折柳系离情。        
    梦里思梁宛，花时别渭城。        
    长亭，咫尺人孤零，愁听，阳关第四声。 
    
 
       
    　　　　　　　　　　　　　　
    《黄钟・节节高》题洞庭鹿角庙壁    卢挚  
    
    雨晴云散,满江明月,风微浪息,扁舟一叶。        
    半夜心，三更梦，万里别，闷倚篷窗睡些。
    
  
    《双调・蟾宫曲》长沙怀古（潭州）   卢挚        
            
    朝瀛洲暮舣湖滨，向衡麓寻诗，湘水寻春。        
    泽国纫兰，汀洲搴若，谁与招魂？        
    空目断苍梧暮云，黯黄陵宝瑟凝尘。        
    世态纷纷，千古长沙，几度词臣！
    
   
    《双调・蟾宫曲》   卢挚        
            
    沙三哥来！两腿青泥，只为捞虾。太公庄上，杨柳阴中，磕破西瓜。        
    小二哥昔涎剌塔，碌轴上淹着个琵琶。看荞麦开花，绿豆生芽。无是无非，快活煞庄稼。
    
        《双调・沉醉东风 》对酒   卢挚        
            
    对酒问人生几何，被无情日月消磨。        
    炼成腹内丹，泼煞心头火。        
    葫芦提醉中闲过。        
    万里云入浩歌，一任旁人笑我。
    
   
    《双调・沉醉东风》秋景   卢挚        
            
    挂绝壁松枝倒倚，落残霞孤鹜齐飞。        
    四围不尽山，一望无穷水。        
    散西风满天秋意。        
    夜静云帆月影低，载我在潇湘画里。
    
  
    《双调・沉醉东风》闲居    卢挚        
            
    恰离了绿水青山那搭，早来到竹篱茅舍人家。           
    野花路畔开，村酒槽头榨。        
    直吃的欠欠答答。        
    醉了山童不劝咱，白发上黄花乱插。
    
   
    《双调・殿前欢》    卢挚        
            
    酒杯浓，一葫芦春色醉疏翁，一葫芦酒压花梢重。        
    随我奚童，葫芦干，兴不穷。        
    谁人共？一带青山送，乘风列子，列子乘风。
    
  
    《南吕・四块玉》马嵬坡    马致远        
            
    睡海棠，春交晚，恨不得明皇掌中看。        
    霓裳便是中原患。        
    不因这玉环，引起那禄山，怎知蜀道难！ 
    
《南吕・四块玉》天台路    马致远        
            
    采药童，乘鸾客，怨感刘郎下天台。        
    春风再到人何在？        
    桃花又不见开，命薄的穷秀才，谁叫你回去来。
    
   
            
    
    《南吕・四块玉》巫山庙    马致远        
            
    暮雨迎，朝云送，暮雨朝云去无踪。        
    襄王谩说阳台梦。        
    云来也是空，雨来也是空 怎捱十二峰。  
    
   
    
    《南吕・四块玉》浔阳江    马致远        
            
    送客时，秋江令，商女琵琶断肠声。        
    可知道司马和愁听。        
    月又明，酒又醒,客乍醒。
    
  
    《双调・寿阳曲》山市晴岚     马致远        
            
    花村外，草店西，晚霞明雨收天霁。        
    四围山一竿残照里，锦屏风又添铺翠。        
    　　　　　　　　　　　　　　
  
    《双调・寿阳曲》潇湘夜雨    马致远        
            
    渔灯暗，客梦回，一声声滴人心碎。        
    孤舟五更家万里，是离人几行情泪。
   
    《双调・寿阳曲》烟寺晚钟    马致远        
            
    寒烟细，古寺清，近黄昏礼佛人静。        
    顺西风晚钟三四声，怎生教老僧禅定？ 
    
    
    [双调]寿阳曲 渔村夕照   马致远     
            
    鸣榔罢，闪暮光。绿杨堤数声渔唱，挂柴门几家闲晒网，都撮在捕鱼图上。        
            
            
    
    《双调・寿阳曲》远浦帆归    马致远        
            
    夕阳下，酒旆闲，两三航未曾著岸。        
    落花水香茅舍晚，断桥头卖鱼人散。         
        
   
    《越调・清江引》野兴     马致远        
            
    东篱本是风月主，晚节园林趣。        
    一枕葫芦架，几行垂杨树。是搭儿快活闲住处。
    
   
    《越调・天净沙》秋思   马致远        
        　        
    枯藤老树昏鸦，        
    小桥流水人家，        
    古道西风瘦马。        
    夕阳西下，            
    断肠人在天涯。        
         
             
    
        
    《南吕・玉交枝》闲适   乔吉        
        　　         
    无灾无难，受用会桑榆日晚。        
    英雄事业何时办？空煎熬两鬓斑。        
    陈抟睡足西华山，文王不到潘溪岸。        
    不是我心灰意懒，怎陪伴愚眉肉眼？        
    雪满山，水绕滩，静爱野鸥闲。        
    使见识偃月堂，受惊怕连云栈。        
    想起来满面看，通身汗，惨杀人也蜀道难。         
            

    
    《南吕・玉交枝》闲适　　 乔吉        
    　　　          
    溪山一派，接松径寒云绿苔。        
    萧萧五柳疏篱寨，撤金钱菊正开。        
    先生拂袖归去来，将军战马今何在。        
    急跳出风波大海，作个烟霞逸客。        
    翠竹斋，薜荔阶，强似五侯宅。        
    这一条青穗绦，傲煞你黄金带。        
    再不著父母忧，再不还儿孙债，险也啊拜将台。　
    

　　　　　　　　　　　　　　　　　　
    《双调・殿前欢》登江山第一楼    乔吉　　　        
    　　         
    拍阑干，雾花吹鬓海风寒。        
    浩歌惊得浮云散，细数青山。        
    指蓬莱一望间，纱巾岸，鹤背骑来惯。        
    举头长啸，直上天坛。　　
    
   
　　　　　　　　　　　　　　　　　　
    《双调・卖花声》太平吴氏楼会集      乔吉        
    　　　　          
    桃花扇底窥春笑，杨柳帘前按舞娇。        
    海棠梦里醉魂销。        
    香团娇校，歌头水调，断肠也五陵年少。　
    
   
　　　　　　　　　　　　　　　　　　　　　　
    《双调・庆东原》青田九楼山舟中作　  乔吉        
    　　　　         
    渺渺山头路，鳞鳞山上田。        
    绕篷窗六曲屏风面，似丹青辋川。        
    是神仙洞天，隔云树人烟。        
    试看玉溪边，恐有桃花片。　　
    
  
　　　　　　　　　　　　　　　　　　　　　
    《双调・水仙子》和化成甫番马头扇    乔吉        
    　　　　　          
    渥洼秋浅水生寒，苜蓿霜轻草渐斑，弯弧不射双飞雁。        
    臂擎鹰玉辔间，醉醺醺来自楼阑。        
    狐帽西风袒，穹庐红日晚，满眼青山。　
    
   
　　　　　　　　　　　　　　　　　　　　　　
    《双调・水仙子》乐清箫台     乔吉　        
    　　　　          
    枕苍龙云卧品清箫，跨白鹿春酣醉碧桃，唤青猿夜拆烧丹灶。        
    二千年琼树老，飞来海上仙鹤。        
    纱巾岸天风细，玉笙吹山月高，谁识王乔。　　　
    
   
　　　　　　　　　　　　　　　　　　　　
    《双调・水仙子》暮春即事　    乔吉 
    
    风吹丝雨e窗纱，苔和酥泥葬落花，卷云钩月帘初挂。        
    玉钗香径滑，燕藏春衔向谁家。        
    莺老羞寻伴，蜂寒懒报衙，啼煞饥鸦。　　
    
 
　　　　　　　　　　　　　　　　　　　　　
    《双调・水仙子》若川秋夕闻砧    乔吉　        
    　　　　         
    谁家练杵动秋庭，那岸纱窗闪夜灯，异乡丝鬓明朝镜。        
    又多添几处星，露华零梧叶无声。        
    金谷园中梦，玉门关外情，凉月三更。
    
  
    《双调・水仙子》寻梅      乔吉        
    　　　　         
    冬前冬后几村庄，溪北溪南两履霜，树头树底孤山上。        
    冷风来何处香，忽相逢缟袂绡裳。        
    酒醒寒惊梦，笛凄春断肠，淡月昏黄。　
    
   
　　　　　　　　　　　　　　　　　　　　　　
    《双调・水仙子》游越福王府     乔吉
    
    笙歌梦断蒺藜沙，罗绮香馀野菜花，乱云老树夕阳下。        
    燕休寻王谢家，恨兴亡怒煞些鸣蛙。        
    铺锦池埋荒L，流杯亭堆破瓦，何处也繁华。　
    
  
　　　　　　　　　　　　　　　　　　　　　　
    《双调・雁儿落带得胜令》回史     乔吉
    
    身离丹凤阙，梦人黄鸡社。        
    桔槔地面宽，傀儡排场热。　        
    名利酒吞蛇，富贵梦迷蝶。        
    蚁阵功城破，蜂衙报日斜。        
    豪杰，几度花开谢。        
    痴呆，三分春去也。　　　
    
   
    《双调・折桂令》丙子游越怀古　　乔吉
    
    蓬莱老树苍云，禾黍高低，狐兔纷纭。半折残碑。        
    空馀故址，总是黄尘。        
    东晋亡也再难寻个右军，西施去也绝不见甚佳人。        
    海气长昏，啼_谑声干，天地无春。　　
    
   
    《双调・折桂令》风雨登虎丘　　　乔吉
    
    半天风雨如秋，怪石於菟，老树钩娄。        
    苔绣禅阶，尘粘诗壁，云湿经楼。        
    琴调冷声闲虎丘，剑光寒影动龙湫。        
    醉眼悠悠，千古恩雠，浪卷胥魂，山锁吴愁。
    
   　　　　　　　
    《双调・折桂令》荆溪即事     乔吉
    
    问荆溪溪上人家：为甚人家，不种梅花？        
    老树支门，荒蒲绕岸，苦竹圈笆。        
    寺无僧狐狸样瓦，官无事鸟鼠当衙。        
    白水黄沙，倚偏阑干，数尽啼鸦。　　
    
   　　　
    《双调・折桂令》客窗清明     乔吉
    
    风风雨雨梨花，窄索帘栊，巧小窗纱。        
    甚情绪灯前，客怀枕畔，心事天涯。        
    三千丈清愁鬓发，五十年春梦繁华。        
    蓦见人家，杨柳分烟，扶上檐牙。　
    
    《双调・折桂令》毗陵晚眺      乔吉
    
    江南倦客登临，多少豪雄，几许消沉。        
    今日何堪，买田阳羡，挂剑长林。        
    霞缕烂谁家画锦，月钩横故国丹心。        
    窗影灯深，磷火青青，山鬼喑喑。　
    
   
　　　　　　　　　　　　　　　　　　　　　　
    《双调・折桂令》西湖忆黄氏所居　    乔吉
    
    多时不到儿家，想绳挂秋干，弦断琵琶。        
    眉淡兰烟，钗横梭玉，粉褪铅华。        
    软龙绡尘蒙宝鸭，烂倩脂雨过金沙。        
    隔个窗纱，梦断东风，门外啼鸦。
    
  
    《越调・凭阑人》春思     乔吉
    
    淡月梨花曲槛傍，清露苍苔罗袜凉。        
    恨他愁断肠，为他烧夜香。
    
　　　　　　　　　　　　　　　　　　
    《越调・凭栏人》金陵道中   乔吉
    
    瘦马驮诗天一涯，倦鸟呼愁村数家。        
    扑头飞柳花，与人添鬓华。　
    
   
　　　　　　　　　　　　　　　　　　　　　　
    《越调・天净沙》即事     乔吉
    
    莺莺燕燕春春,花花柳柳真真。        
    事事风风韵韵,娇娇嫩嫩,停停当当人人。
    
   
　　　　　　　　　　　　　　　　　　
    《越调・小桃红》春闺怨　   乔吉
    
    玉楼风s杏花衫，娇怯春寒赚，酒病十朝九朝嵌。        
    瘦岩岩，愁浓难补眉儿淡。        
    香消翠减，雨昏烟暗，芳草遍江南。　
    
    
　　　　　　　　　　　　　　　　　　　　　　
    《越调・小桃红》晓妆   乔吉
    
    绀云分翠拢香丝，玉线界官鸦翅，露冷蔷薇晓初试。        
    淡匀脂，金篦腻点兰烟纸。        
    含娇意思，人须是，亲手画眉儿。
    
  
　　　　　　　　　　　　　　　　　　　　　　　
    《越调・小桃红》赠郭莲儿　  乔吉
    
    锦幢罗盖水晶宫，一曲菱歌动，太液云香露华莹。        
    醉芙蓉，鸳鸯不识凌波梦。        
    秋房怨空，藕丝情重，粉瘦怯西风。　　
    
   
　　　　　　　　　　　　　　　　　　　　　
    《中吕・朝天子》小娃琵琶     乔吉
    
    暖烘，醉容，逼匝的芳心动。        
    雏莺声在小帘栊，唤醒花前梦。        
    指甲纤柔，眉儿轻纵，和相思曲未终。        
    玉葱，翠峰，娇怯琵琶重。
    
  
　　　　　　　　　　　　　　　　　　　　　　　
    《中吕・红绣鞋》泊皋亭山下   乔吉
    
    石骨瘦金珠窟嵌。树身驼璎珞褴镝，秋影秋声绕蓬龛。        
    青山黄鹤楼，白水黑龙潭，野猿啼碎胆。
    
   
　　　　　　　　　　　　　　　　　　
    《中吕・红绣鞋》书所见      乔吉
    
    脸儿嫩难藏酒晕，扇儿薄不隔歌尘，佯整金钗暗窥人。        
    凉风醒醉眼，明月破诗魂，料今宵怎睡得稳。　
    
  　　　　　　　　　　　　　　　　　　　　　
《中吕・满庭芳》渔父词      乔吉
    
    湖平棹稳。        
    桃花泛暖，柳絮吹春。        
    蒌蒿香脆芦芽嫩，烂煮河豚。        
    闲日月熬了些酒樽，恶风波飞不上丝纶。        
    芳村近，田原隐隐，疑是避秦人。　　　
    
    
　　　　　　　　　　　　　　　　　　　　
    《中吕・满庭芳》渔父词    乔吉
    
    沙堤缆船，樵夫问讯，溪友留连。        
    笑谈使是编修院，谁贵谁贤？        
    不应举江湖状元，不思凡蓑笠神仙。        
    鱼成串，垂杨岸边，还却酒家钱。　　
    
   　　　　　　　　　　　　　　　　　　　　
    《中吕・山坡羊》冬日写怀     乔吉
    
    朝三幕四，昨非今是。        
    痴儿不解荣枯事。        
    攒家私，宠花枝。        
    黄金壮起荒淫志。        
    千百锭买张招状纸，身，已至此；心，犹未死。
    
   
　　　　　　　　　　　　　　　　　　　　　　　
    《中吕・山坡羊》寓兴    乔吉
    
    鹏抟九万，腰缠十万，扬州鹤背骑来惯。        
    事间关，景阑珊，黄金不富英雄汉。        
    一片世情天地间，白，也是眼；青，也是眼。　　
    
 
　　　　　　　　　　　　　　　　　　　　　
    《中吕・喜春来》秋望　乔吉 
    
    千山落叶岩岩瘦，百尺危栏寸寸愁，有人独倚晚妆楼。        
    楼外柳，眉暗不禁秋。　　
    
    
    《清江引・钱塘怀古》   任昱 
    
    吴山越山山下水，总是凄凉意。        
    江流今古愁，山雨兴亡泪，沙鸥笑人闲未得。
    
   
    《仙吕・醉中天》咏大蝴蝶    王和卿        
            
    弹破庄周梦，两翅架东风。        
    三百座名园，一采一个空。        
    难道风流孽种，吓杀寻芳的蜜蜂。        
    轻轻的扇动，把卖花人扇过桥东。        
            
 
    
    《崔莺莺待月西厢记》 第二本  第一折（选）   王实甫         
            
    [仙吕。混江龙]落红成阵，风飘万点正愁人。           
    池塘梦晓，阑槛辞春。        
    蝶粉轻沾飞絮雪，燕泥香惹落花尘。        
    系春心情短柳丝长，隔花阴人远天涯近。        
    香消了六朝金粉，清减了三楚精神。
    
  
    《崔莺莺待月西厢记》 第四本  第三折（选）   王实甫         
            
    [正宫。端正好]碧云天，黄花地，西风紧，北雁南飞。        
    晓来谁染霜林醉？总是离人泪。        
            
    [滚绣球]恨相见得迟，怨归去得疾。柳丝长玉骢难系，恨不倩疏林挂住斜晖。        
    马儿迟迟的行，车儿快快的随，却告了相思回避，破题儿又早别离。        
    听得道一声“去也“，松了金钗。遥望见十里长亭，减了玉肌。此恨谁知！
    
    《崔莺莺待月西厢记》 第一本   三折（选）     王实甫         
            
    [越调。斗鹌鹑]玉宇无尘，银河泻影。        
    月色横空，花阴满庭。罗袂生寒，芳心自警。           
    侧着耳朵儿听，蹑着脚步儿行。悄悄冥冥，潜潜等等。        
            
    [拙鲁速]对着盏碧荧荧短檠灯，倚着扇冷清清旧帏屏。        
    灯儿又不明，梦儿又不成。窗儿外淅零零的风儿透疏棂，忒楞楞的纸条儿鸣。        
    枕头儿上孤零，被窝儿里寂静。你便是铁石人，铁石人也动情。
    
   
    《十儿月尧民歌》  别情       王实甫            
            
    自别后遥山隐隐，更那堪远水粼粼。        
    见杨柳飞棉滚滚，对桃花醉脸醺醺。        
    透内阁香风阵阵，掩重门暮雨纷纷。        
    怕黄昏忽地又黄昏，不销魂怎地不销魂。        
    新啼痕压旧啼痕，断肠人忆断肠人。        
    今春，香肌瘦几分，缕带宽三寸。
    
     《四丞相高会丽春堂》  第三折（选）    王实甫         
            
    [越调。斗鹌鹑]闲对着绿树青山，消遣我烦心倦目。        
    潜入那水国渔乡，早跳出龙潭虎窟。        
    披着领箬笠蓑衣，堤防他斜风细雨。        
    长则是琴一张酒一壶。自饮自斟，自歌自舞。           
            
    [紫花儿序]也不学刘伶荷锸，也不学屈子投江，且做个范蠡归湖。        
    绕一滩红蓼，过两岸青蒲。渔夫，将我这小小船儿棹将过去。        
    惊起那几行鸥鹭。似这等乐以忘忧，胡必归欤。         
            
    [小桃红]水声山色两模糊，闲看云来去。则我怨结愁肠对谁诉？        
    自踌躇，想这场烦恼都也由咱取。感今怀古，旧荣新辱，都装入酒葫芦。
    
      《越调・平湖乐》    王恽        
            
    采菱人语隔秋烟，波静如横练。        
    入手风光莫流转，共留连。        
    画船一笑春风面。        
    江山信美，终非吾土，问何日是归年?    
    

        
    
    《越调・平湖乐》     王恽        
            
    平湖云锦碧莲秋，香爬贾弁浮        
    一曲菱歌满樽酒，暂消忧，人生安得长如旧。           
    醉时记得，花枝仍好，却羞上老人头。        
            
           
    《越调・平湖乐》    王恽        
            
    秋风湖上水增波，水底云阴过。        
    憔悴湘累莫轻和，且高歌，凌波幽梦谁惊破？           
    佳人望断，碧云暮合，道别後意如何？ 
   
    《南吕・金字经》秋夜    无名氏        
            
    我来山中宿，夜深云满衣。        
    月皎风清星斗稀，惊鸟无所依。        
    乖秋意，卧将箫管吹。
    《商调・梧叶儿》嘲谎人     无名氏        
            
    东村里鸡生凤， 南庄上马变牛， 六月里裹皮裘。        
    瓦垄上宜栽树， 阳沟里好驾舟。        
    瓮来大的肉馒头，俺家茄子大如斗。
    《商调・梧叶儿》嘲贪汉  无名氏        
            
    一粒米针穿着吃， 一文钱剪截充， 但开口昧神灵。        
    看儿女如衔泥燕， 爱钱财似竞血蝇。        
    无明夜攒金银， 都做充饥画饼。        
    
    《双调・清江引》九日   无名氏        
            
    萧萧五株门外柳，屈指重阳又。        
    霜清紫蟹肥，露冷黄花瘦。        
    白衣不来琴当酒。
    《双调・庆东原》奇遇    无名氏        
            
    参旗动，斗柄挪，为多情揽下风流祸。        
    眉攒翠蛾，裙拖绛罗，袜冷凌波。        
    耽惊怕万千般，得受用些儿个。
    《双调・水仙子》    无名氏        
            
    常记得离筵饮泣饯行时，折尽青青杨柳枝。        
    欲拈斑管书心事，无那可乾坤天样般纸。        
    意悬悬诉不尽相思，谩写下鸳鸯字，空吟就花月词，凭何人付与娇姿。
    《双调・水仙子》    无名氏        
            
    青山隐隐水茫茫，时节登高却异乡。        
    孤城孤客孤舟上，铁石人也断肠，泪涟涟断送了秋光。        
    黄花梦，一夜香，过了重阳。        
    
    《双调・水仙子》    无名氏        
            
    夕阳西下水东流，一事无成两鬓秋。        
    伤心人比黄花瘦，怯重阳九月九。        
    强登临情思幽幽，望故国三千里，倚秋风十二楼。没来由惹起闲愁。        
            
            
    　　　　　　　　　　　　　　
    《双调・雁儿落带过得胜令》    无名氏        
            
    一年老一年，一日没一日，一秋又一秋，一辈催一辈。        
    一聚一离别，一喜一伤悲，一榻一身卧，一生一梦里。        
    寻一伙相识，他一会咱一会，都一般相知，吹一回唱一回。        
    　　　　　　　　　　　　　　
    《双调・折桂令》微雪    无名氏        
            
    朔风寒吹下银沙，蠹砌穿帘，拂柳惊鸦。        
    轻若鹅毛，娇如柳絮，瘦似梨花。        
    多应是怜贫困天教少洒，止不过庆丰年众与农家。        
    数片琼葩，点缀槎丫。        
    孟浩然容易寻梅，陶学士不彀烹茶。        
    　　　　　　　　　　　　　　
    《仙吕・寄生草》闲评         无名氏        
            
    问什么虚名利， 管什么闲是非。        
    想着他击珊瑚列锦帐石崇势，        
    只不如卸罗w纳象简张良退，         
    学取他枕清风铺明月陈抟睡。        
    看了那吴山青似越山青，不如今朝醉了明朝醉。        
            
    争闲气、使见识。        
    赤壁山正中周郎计，乌江岸枉费重瞳力，马嵬坡空洒明皇泪。        
    前人勋业后人看，不如今朝醉了明朝醉。
    《越调・凭阑人》   无名氏        
            
    点破苍苔墙角萤，战退西风檐外铃。        
    画楼秋露清，玉栏桐叶零。
    《正宫・叨叨令》  无名氏        
            
    黄尘万古长安路， 折碑三尺邙山墓。        
    西风一叶乌江渡， 夕阳十里邯郸树。        
    老了人也么哥， 老了人也么哥， 英雄尽是伤心处。        
            
            
    
    《正宫・叨叨令》  无名氏        
            
    只见青帘高挂垂杨树， 朱帘暮卷西山雨。        
    谁待向禁城狼虎丛中去， 我则待侬家鹦鹉洲边住。        
    倒大来快活也么哥， 快活也么哥，抵多少梦回明月生南浦。
    《正宫・塞鸿秋》     无名氏        
            
    爱他时似爱初生月，喜他时似喜梅梢月，        
    想他时道几首西江月，盼他时似盼辰钩月。        
    当初意儿别，今日相抛撇。        
    要相逄似水底捞明月。        
    　　　　　　　　　　　　　　
    《正宫・塞鸿秋》山行警        无名氏        
            
    东边路西边路南边路，五里铺七里铺十里铺，        
    行一步盼一步懒一步，霎时间天也暮日也暮云也暮。        
    斜阳满地铺， 回首生烟雾。        
    兀的不山无数水无数情无数。        
    
    《正宫・塞鸿秋》       无名氏        
            
    一对紫燕儿雕梁上肩相并， 一对粉蝶儿花丛上偏相趁，        
    一对鸳鸯儿水面上相交颈， 一对虎猫儿绣凳上相偎定。        
    觑了动人情， 不由人心儿硬， 冷清清偏俺合孤零。
    《正宫・梧叶儿》    无名氏        
            
    青铜镜，不敢磨，磨着後照人多。        
    一尺水，一尺波，信人唆，那一个心肠似我。
    《正宫・梧叶儿》秋    无名氏        
            
    秋来制，渐渐凉，寒雁儿往南翔。        
    梧桐树，叶又黄，好凄凉，绣被儿空闲了半张。        
            
      
    《正宫・醉太平》讥贪小利者    无名氏        
            
    夺泥燕口，削铁针头，刮金佛面细搜求，无中觅有。        
    鹌鹑嗉里寻豌豆，鹭鸶腿上劈精肉，蚊子腹内刳脂油，亏老先生下手。        
    　　　　　　　　　　　　　　
    《正宫・醉太平》    无名氏        
            
    泪溅端溪砚，情写锦花笺。        
    日暮帘栊生暖烟，睡煞梁间燕。        
    人比青山更远，梨花庭院。        
    月明闲却秋千。
    《正宫・醉太平》    无名氏        
            
    利名场事冗，林泉下心冲。        
    小柴门画戟古城东，隔风波数重。        
    华山云不到阳台梦，溪水不接桃源洞。        
    洛阳城不到武夷峰，老先生睡浓。
    《正宫・醉太平》   无名氏        
            
    堂堂大元，奸佞专权。        
    开河变钞祸根源，惹红巾万千。        
    官法滥刑法重黎民怨，人吃人钞买钞何曾见，        
    贼做官官做贼混愚贤，哀哉可怜。        
    　　　　　　　　　　　　　　
    《中吕・朝天子》    无名氏        
            
    早霞，晚霞，妆点庐山画。        
    仙翁何处炼丹砂，一缕白云下。        
    客去斋余，人来茶罢，叹浮生指落花。        
    楚家，汉家，做了渔樵话。
    《中吕・朝天子》志感        无名氏        
            
    不读书有权，不识字有钱，不晓事倒有人夸荐。        
    老天只恁忒心偏，贤和愚无分辨。        
    折挫英雄，消磨良善，越聪明越运蹇。        
    志高如鲁连，德高如闵骞，依本分只落的人轻贱。        
            
    不读书最高，不识字最好，不晓事倒有人夸俏。        
    老天不肯辨清浊，好和歹没条道。        
    善的人欺，贫的人笑，读书人都累倒。        
    立身则小学，修身则大学，智和能都不及鸭青钞。
    《中吕・红绣鞋》     无名氏        
            
    窗外雨声声不住，枕边泪点点长吁。        
    雨声泪点急相逐，雨声儿添凄惨，泪点儿助长吁。 
    枕边泪倒多如窗外雨。        
    
    《中吕・红绣鞋》赠妓      无名氏        
            
    长江水流不尽心事，终条山隔不断情思。        
    想着你，夜深沉，人静悄，自来时。        
    来时节三两句话，去时节一篇词。        
    记在你心窝儿里直到死。        
    　　　　　　　　　　　　　　
    《中吕・快活三过朝天子四换头》叹四美    无名氏        
            
    良辰媚景换今古，赏心乐事暗乘除，        
    人生四事岂能无？不可教轻辜负。        
            
    唤取，伴侣，正好向西湖路，        
    花前沉醉倒玉壶，香逦恚红飞雨。        
    九十韶华，人间客寓，把三分分数数，        
    一分是流水，二分是尘土，不觉的春将暮。        
            
    西园杖屦，望眼无穷恨有余，飘残香絮，歌残白苎，        
    海棠花底鹧鸪，杨柳梢头杜宇，都唤取春归去。
    《中吕・普天乐》   无名氏        
            
    他生得脸儿峥，庞儿正。        
    诸余里耍俏，所事里聪明。        
    忒可憎，没薄幸。        
    行里坐里茶里饭里相随定，恰便似纸幡儿引了人魂灵。        
    想那些个滋滋味味，风风韵韵，老老成成。        
    　　　　　　　　　　　　　　
    《中吕・喜春来》闺情    无名氏        
            
    窄裁衫y安排瘦，淡扫蛾眉准备愁。        
    思君一度一登楼。        
    凝望久，雁过楚天秋。
    《黄钟・人月圆》甘露怀古    徐再思        
            
    江皋楼观前朝寺，秋色入秦淮。        
    败垣芳草，空廊落叶，深砌苍苔。        
             
    远人南去，夕阳西下，江水东来。        
    木兰花在，山僧试问，知为谁开？ 
    

    《商调・梧叶儿》春思    徐再思        
            
    芳草思南浦，行云梦楚阳，流水恨潇湘。        
    花底春莺燕，钗头金凤凰。        
    被面绣鸳鸯，是几等儿眠思梦想。
    
       《商调・梧叶儿》钓台      徐再思        
            
    龙虎昭阳殿，冰霜函谷关，风月富春山。        
    不受千钟禄，重归七里滩。        
    赢得一身闲，高似他云台将坛。 
    
      《双调・蟾宫曲》春情     徐再思        
            
    平生不会相思，才会相思，便害相思。        
    身以浮云，心如飞絮，气若游丝。        
    空一缕余香在此，盼千金游子何之？        
    证候来时，正是何时？灯半昏时，月半明时。 
  
    《双调・沉醉东风》春情   徐再思        
        　         
    一自多才间阔，        
    几时盼得成合?        
    今日个猛见他门前过。        
    待唤着怕人瞧科。        
    我这里高唱当时《水调歌》。        
    要识得声音是我。        
            
  
    
    《双调・殿前欢》观音山眠松     徐再思           
            
    老苍龙，避乖高卧此山中。        
    岁寒心不肯为梁栋， 翠蜿蜒俯仰相从。        
    秦皇旧日封， 靖节何年种，丁固当时梦？         
    半溪明月，一枕清风。
    
      《双调・清江引》春夜     徐再思        
    　        
    云间玉箫三四声，人倚阑干听。        
    风生翡翠棂，露滴梧桐井，明月半帘花弄影。 
    
       《双调・清江引》相思    徐再思　        
            
    相思有如少债的，每日相催逼。         
    常挑着一担愁，准不了三分利，这本钱见他时才算得。
    
       《双调・寿阳曲》春情    徐再思        
            
    闲情绪，深院宇。        
    正东风满帘飞絮。         
    怕梨花不禁三月雨，是谁教燕衔春去。
    《双调・水仙子》弹唱佳人      徐再思        
            
    玉纤流恨出冰丝，瓠齿和春吐怨辞， 秋波送巧传心事。        
    似邻船初听时， 问江州司马何之。        
    青衫泪，锦字诗，总是相思。 
    
        《双调・水仙子》惠山泉     徐再思        
            
    自天飞下九龙涎，走地流为一股泉，带风吹作干寻练。        
    问山僧不记年，任松梢鹤避青烟。        
    湿云亭上，涵碧洞前，自采茶煎。
    
       《双调・水仙子》夜雨        徐再思        
            
    一声梧叶一声秋，一点芭蕉一点愁， 三更归梦三更后。        
    落灯花棋未收， 叹新丰孤馆人留。        
    枕上十年事， 江南二老忧，都到心头。
    
       《越调・凭阑人》春愁     徐再思        
            
    前日春从愁里得，今日春从愁里归。         
    避愁愁不离，问春春不知。
    
   
    《越调・凭阑人》江行    徐再思        
            
    鸥鹭江皋千万湾，鸡犬人家三四间。         
    逆流滩上滩，乱云山外山。
    
       《越调・天净沙》秋江夜泊     徐再思        
            
    斜阳万点昏鸦，西风两岸芦花，船系浔阳酒家。         
    多情司马，青衫梦里琵琶。
    
       《中吕・红绣鞋》道院      徐再思        
            
    一榻白云竹径，半窗明月松声，红尘无处是蓬瀛。        
    青猿藏火枣，黑虎听黄庭，山人参内景。
    
       《中吕・阳春曲》闺怨         徐再思        
            
    妾身悔作商人妇，妾命当逢薄幸夫。         
    别时只说到东吴，三载余，却得广州书。
    
       《中吕・阳春曲》皇亭晚泊      徐再思        
            
     水深水浅东西涧，云去云来远近山。        
     秋风征棹钓鱼滩，烟树晚，茅舍两三间。
    
       《双调・楚天遥过清江引》    薛昂夫        
            
    有意送春归，无计留春住。        
    明年又着来，何似休归去。        
    桃花也解愁，点点飘红玉。        
    目断楚天遥，不见春归路。        
    春若有情春更苦，暗里韶光度。        
    夕阳山外山，春水渡傍渡。        
    不知那搭儿是春住处。
    


　    《双调・庆东原》西皋亭适兴     薛昂夫        
            
    兴为催租败，欢因送酒来，酒酣时诗兴依然在。        
    黄花又开，朱颜未衰，正好忘怀。        
    管甚有监州，不可无螃蟹。        
    　　　　　　　　　　　　　
    
   《金盏儿》    杨果        
            
    减容姿，瘦腰肢，绣床尘满慵针指。        
    眉懒画，粉羞施，憔悴死。        
    无尽闲愁将甚比，恰如梅子雨丝丝。
    
      
    
   《绿窗愁》   杨果        
            
    有客持书至，还喜却嗟咨。        
    未委归期约几时，先拆破鸳鸯字。        
    原来则是卖弄他风流浪子。        
    夸瀚墨，显文词，枉用了身心空费了纸。
    
   
   《仙吕・翠裙腰》（选）    杨果        
            
    莺穿细柳翻金翅，迁上最高枝。        
    海棠零乱飘阶址,坠胭脂。        
    共谁同唱送春词？ 
    
   
   《越调・小桃红》   杨果        
            
    碧湖湖上柳阴阴，人影澄波浸，常记年时对花饮。        
    到如今，西风吹断回文锦。        
    羡他一对，鸳鸯飞去，残梦蓼花深。
    
   
    《越调・小桃红》    杨果        
            
    采莲人和采莲歌，柳外兰舟过。        
    不管鸳鸯梦惊破，夜如何？        
    有人独上江楼卧。        
    伤心莫唱，南朝旧曲，司马泪痕多。
    
   
   《越调・小桃红》   杨果        
                
    满城烟水月微茫，人倚兰舟唱，常记相逄若耶上。         
    隔三湘，碧云望断空惆怅。        
    美人笑道：莲花相似，情短藕丝长。 
    
  
    《越调・凭栏人》寄征衣     姚燧        
            
    欲寄君衣君不还，不寄君衣君又寒。        
    寄与不寄间，妾身千万难。
    
        
    　　　　　　　　　　　　　
    《中吕・喜春来》      姚燧        
            
    笔头风月时时过，眼底儿曹渐渐多，有人问我事如何？        
    人海阔，无日不风波。   
    
  　　　　
    《黄钟・人月圆》卜居外家东园    元好问        
            
    重冈已隔红尘断，村落更年丰。        
    移居要就，窗中远岫，舍后长松。        
    十年种木，一年种谷，都付儿童。        
    老夫惟有，醒来明月，醉后清风。        
            
    玄都观里桃千树，花落水空流。        
    凭君莫问，清泾浊渭，去马乘牛。        
    谢公扶病，羊昙挥涕，一醉都休。        
    古今几度，生存华屋，零落山丘。 
    

       
    
    《双调・小圣乐》骤雨打新荷    元好问        
            
    绿叶阴浓，遍池塘水阁，偏趁凉多。        
    海榴初绽，妖艳喷香罗。        
    老燕携雏弄语，有高柳鸣蝉相和。        
    骤雨过，珍珠乱糁，打遍新荷。        
            
    人生有几，念良辰美景，一梦初过。        
    穷通前定，何用苦张罗?         
    命友邀宾玩赏，对芳樽浅酌低歌。        
    且酩酊，任他两轮日月，来往如梭。
    
                  《摸鱼儿》  元好问         
                
    问世间、情为何物，直教人生死相许？天南地北双飞客，老翅几回寒暑。欢乐趣，别离苦，就中更有痴儿女。君应有语，渺万里层云，千山暮雪，只影向谁去？         
    横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁邱处。
    
                                    
        《黄钟・人月圆》春日湖上   张可久        
            
    小楼还被青山碍，隔断楚天遥。        
    昨宵入梦，那人如玉，何处吹箫？        
    门前朝暮，无情秋月，有信春潮。        
    看看憔悴，飞花心事，残柳眉梢。
    
   
　　　　　　　　　　　　　　　　　　 
    
    《黄钟・人月圆》春晚次韵    张可久        
            
    萋萋芳草春云乱，愁在夕阳中。        
    短亭别酒，平湖画舫，垂柳骄骢。        
    一声啼鸟，一番夜雨，一阵东风。        
    桃花吹尽，佳人何在，门掩残红。
    
   
    《黄钟・人月圆》客垂虹    张可久        
            
    三高祠下天如镜，山色浸空鳌        
    莼羹张翰，渔舟范蠡，茶灶龟蒙。        
    故人何在，前程那里，心事谁同？        
    黄花庭院，青灯夜雨，白发秋风。
    
   
    《黄钟・人月圆》山中书事     张可久        
            
    兴亡千古繁华梦，诗眼倦天涯。        
    孔林乔木，吴宫蔓草，楚庙寒鸦。        
    数间茅舍，藏书万卷，投老村家。        
    山中何事，松花酿酒，春水煎茶。
    
   
    《黄钟・人月圆》吴门怀古      张可久        
            
    山藏白虎云藏寺，池上老梅枝。        
    洞庭归兴，香柑红树，鲈脍银丝。        
    白家池馆，吴王花草，长似坡诗。        
    可人怜处，啼乌夜月，犹怨西施。
    
    
    《黄钟・人月圆》雪中游虎丘   张可久        
            
    梅花浑似真真面，留我何阑干。        
    雪晴天气，松腰玉瘦，泉眼冰寒。        
    兴亡遗恨，一丘黄土，千古青山。        
    老僧同醉，残碑休打，宝剑羞看。
    
   
    《南吕・四块玉》客中九月     张可久        
            
    落帽风，登高酒。        
    人远天涯碧云秋，雨荒篱下黄花瘦。        
    愁又愁，楼上楼，九月九。
    
   
    《双调・殿前欢》爱山亭上   张可久        
            
    小阑干，又添新竹两三竿。        
    倒持手版技颐看，容我偷闲。        
    松风古砚寒，藓土白石烂，蕉雨疏花绽。        
    青山爱我，我爱青山。
    
   
    《双调・殿前欢》离思     张可久        
            
    月笼沙，十年心事付琵琶。        
    相思懒看帏屏画，人在天涯。        
    春残豆蔻花，情寄鸳鸯帕，香冷茶蘼架。        
    旧游台榭，晓梦窗纱。
    
  
    《双调・落梅风》春情   张可久        
            
    秋千院，拜扫天，柳荫中躲莺藏燕。        
    掩霜纨递将诗半篇，怕帘外卖花人见。        
    
   
    《双调・清江引》春思     张可久        
            
    黄莺乱啼门外柳，细雨清明后。        
    能消几日春，又是相思瘦。        
    梨花小窗人病酒。
    
  
    《双调・清江引》老王将军   张可久        
            
    纶巾紫髯满把，老向辕门下。        
    霜明宝剑花，尘暗银鞍帕。        
    江边草青闲战马。
    
  
    《双调・清江引》秋怀    张可久        
            
    西风信来家里，问我归期未？        
    雁啼红叶天，人醉黄花地，芭蕉雨声秋梦里。
    
 
    《双调・庆东原》次马致远先辈韵   张可久        
            
    山容瘦，木叶凋。        
    对西窗尽是诗材料。        
    苍烟树杪，残雪柳条，红日花梢。        
    他得志笑闲人，他失脚闲人笑。
    
    《双调・水仙子》别怀    张可久        
            
    飞花和雨送兰舟，细柳垂烟掩画楼，啼痕带酒淹罗袖。        
    换金杯劳玉手。大江流不尽诗愁。        
    象牙床上，鲛绡枕头，梦到并州。
    
  
    《双调・水仙子》梅边即事    张可久        
            
    好花多向雨中开，佳客新从云外来。        
    清诗未了年前债，相逢且开怀。        
    曲阑干碾玉亭台，小树粉蝶翅，苍苔点鹿胎，踏碎青鞋。
    
   
    《双调・水仙子》秋思     张可久        
            
    天边白雁写寒云，镜里青鸾瘦玉人，秋风昨夜愁成阵。        
    思君不见君，缓歌独自开樽。        
    灯挑尽，酒半醺，如此黄昏。
    
  
    《双调・水仙子》西湖废圃    张可久        
            
    夕阳芳草废歌台，老树寒鸦静御街，神仙环今何在？        
    荒基生暮霭，叹英雄白骨苍苔。        
    花已飘零去，山曾富贵来，俯仰伤怀。
    
   
    《双调・折桂令》次韵    张可久        
            
    唤西施伴我西游，客路依依，烟水悠悠。        
    树啼鹃，青天旅雁，白雪盟鸥。        
    人倚梨花病酒，月明杨柳维舟。        
    试上层楼，绿满江南，红褪春愁。
    
  
    
    《双调・折桂令》村庵即事   张可久        
            
    掩柴门啸傲烟霞，隐隐林峦，小小仙家。        
    楼外白云，窗前翠竹，井底朱砂。        
    五亩宅无人种瓜，一村庵有客分茶。        
    春色无多，开到蔷薇，落尽梨花。    
    
  　　 
     
    《双调・折桂令》九日    张可久        
            
    对青山强整乌纱，归雁横秋，倦客思家。        
    翠袖殷勤，金杯错落，玉手琵琶。        
    人老去西风白发，蝶愁来明日黄花。        
    回首天涯，一抹斜阳，数点寒鸦。
    
   
    
    《双调・折桂令》西陵送别    张可久        
            
    画船儿载不起离愁，人到西陵，恨满东州。        
    懒上归鞍，慵开泪眼，怕倚层楼。        
    春去春来，管送别依依岸柳。        
    潮生潮落，会忘机泛泛沙鸥。        
    烟水悠悠，有句相酬，无计相留。
    
   
    《越调・凭栏人》江夜     张可久        
        　　         
    江水澄澄江月明，江上何人o玉筝？        
    隔江和泪听，满江长叹声。  
    
      
                             
               越调・凭阑人》湖上    张可久        
            
    江水澄澄江月明，江上何人掐玉筝？        
    隔江和泪听，满江长叹声。
    
   
    《越调・凭阑人》湖上     张可久        
            
    远水晴天明落霞，古岸渔村横钓槎。        
    翠帘沽酒家，画桥吹柳花。
    
   
    《越调・天净沙》湖上送别    张可久        
            
    红蕉隐隐窗纱，朱帘小小人家，绿柳匆匆去马。         
    断桥西下，满湖烟雨愁花。
    
   
    《越调・天净沙》江上     张可久        
            
    蘼溲闫缴常依依孤鹜残霞，隔水疏林几家。         
    小舟如画，渔歌唱入芦花。
    
    
    
    《越调・寨儿令》次韵    张可久        
            
    你见么？我愁他，青门几年不种瓜。        
    世味嚼蜡，尘事抟沙，聚散树头鸦。        
    自休官清煞陶家，为调羹俗了梅花。        
    饮一杯金谷酒，分七碗玉川茶。        
    猓不强如坐三日县官衙。   
    
   
    《越调・寨儿令》投闲即事    张可久        
            
    石斗滩，剑门关，上青天不如行路难。        
    世事循环，春色阑珊，人老且投闲。        
    文君古调休弹，疏翁樵唱新刊。        
    梅亭十二阑，茅屋两三间。        
    看，一带好江山。
    
    
    《正宫・梧叶儿》湖山夜景     张可久        
            
    猿啸黄昏後，人行画卷中。        
    萧寺罢疏钟，湿翠横千嶂，清风响万松。        
    寒玉奏孤桐，身在秋香月宫。　　　　
    
   　　　　　　　 
    　　　　　
    《正宫・小梁州》失题     张可久         
            
    篷窗风急雨丝丝，笑捻吟髭。        
    淮阳西望路何之？无一个鳞鸿至，把酒问篙师。        
    迎头便说兵戈事，风流再莫追思。        
    塌了酒楼，焚了茶肆，柳营花市，更呼甚燕子莺儿。
    
   
    《正宫・醉太平》无题     张可久        
            
    人皆嫌命窘，谁不见钱亲？        
    水晶环入麦糊盆，才沾粘便滚。        
    文章糊了盛钱囤，门庭改做迷魂阵。        
    清廉贬入睡馄饨。葫芦提倒稳。
    
    
    《中吕・红绣鞋》次韵     张可久        
            
    剑击西风鬼啸，琴弹夜月猿号，半醉渊明可人招。        
    南来山隐隐，东去浪淘淘，浙江归路杳。
    
  　　　　 
    　　　　　
    《中吕・红绣鞋》天台瀑布寺   张可久        
                
    绝顶峰攒雪剑，悬崖水挂冰帘，倚树哀猿弄云尖。        
    血华啼杜宇，阴洞吼飞廉。比人心山未险。
    
   
    《中吕・红绣鞋》西湖雨   张可久        
                
    删抹了东坡诗句，糊涂了西子妆梳，山色空魉模糊，        
    行云神女梦，泼墨范宽图，挂黑龙天外雨。     
    
   
    　　　　　　　
   《中吕・卖花声》怀古   张可久        
            
    美人自刎乌江岸，战火曾烧赤璧山，将军空老玉门关。        
    伤心秦汉，生民涂炭，读书人一声长叹。 
    
  
    《中吕・普天乐》秋怀    张可久        
            
    会真诗，相思债。        
    花笺象管，钿盒金钗。        
    雁啼明月中，人在青山外。        
    独上危楼愁无奈，起西风一片离怀。        
    白衣未来，东篱好在，黄菊先开。
    
  
    《中吕・普天乐》西湖即事    张可久        
            
    蕊珠宫，蓬莱洞。        
    青松影里，红藕香中。        
    千机云锦重，一片银河冻。        
    缥缈佳人双飞凤，紫箫寒月满长空。        
    阑干晚风，菱歌上下，渔火西东。
    
   
    《中吕・山坡羊》闺思    张可久        
            
    云松螺髻，香温鸳被，掩春闺一觉伤春睡。        
    柳花飞，小琼姬，一声“雪下呈祥瑞“，团圆梦儿生唤起。        
    “谁，不做美？呸，却是你！“
   
    《中吕・山坡羊》客高邮    张可久        
            
    危台凝伫，苍苍烟树，夕阳曾送龙舟去。        
    映菰芦，捕鱼图。一竿风旆桥西路，人物风流闻上古。        
    儒，秦太虚；湖，明月珠。
    
  
    《中吕・喜春来》金华客舍   张可久        
            
    落红小雨苍苔径，飞絮东风细柳营，可怜客里过清明。        
    不待听，昨夜杜鹃声。
    
   
    《中吕・喜春来》永康驿中    张可久        
            
    荷盘敲珠千颗，山背披云玉一蓑，半篇诗景费吟哦。        
    芳草坡，松外采茶歌。
    
   
    《中吕・迎仙客》秋夜      张可久        
            
    雨乍晴，月笼明。        
    秋香院落砧杵鸣，二三更，千万声。        
    捣碎离情，不管愁人听。
    
   
   《双调・水仙子》讥时   张鸣善        
        　　        
    铺眉苫眼早三公，裸袖揎拳享万钟。        
    胡言乱语成时用，大纲来都是哄。          
    说英雄谁是英雄？五眼鸡岐山鸣凤。        
    两头蛇南阳卧龙，三脚猫渭水飞熊。        
            
       
    
    《南吕・金字经》乐隐     张养浩        
            
    说著功名事，满怀都是愁，何似青山归去休。        
    休，从今身自由。        
    谁能够，一蓑烟雨秋。
    
 
    《双调・沉醉东风》隐居叹    张养浩        
            
    占茅屋白云数间。        
    睡芸窗红日三竿，远近村，高低涧。        
    把人我是非遮断，阆苑蓬莱咫尺间，因此上功名意懒。
    
      《双调・殿前欢》对菊自叹     张养浩        
            
    可怜秋，一帘疏雨暗西楼。        
    黄花零落重阳后，减尽风流。        
    对黄花人自羞，花依旧，人比黄花瘦。        
    问花不语，花替人愁。
    
    
    《双调・沽美酒带得胜令》    张养浩        
            
    在官时只说闲，得闲时又思官，直到教人做样看。        
    从前的试观：哪一个不遇灾难？        
    楚大夫行吟泽畔，伍将军血污衣冠，        
    乌江岸消磨了好汉，咸阳市乾休了丞相。        
    这几个百般要安，不安，怎如俺五柳庄逍遥散诞。
    
    
    《双调・落梅风》失题     张养浩        
            
    野鹤才鸣罢，山猿又复啼。        
    压松梢月轮将坠，响金钟洞天人睡起。        
    拂不散满衣云气。
    
    
    《双调・庆东原》     张养浩        
            
    鹤立花边玉，莺啼树杪弦，喜沙鸥也解相留恋。        
    一个冲开锦川，一个啼残翠烟，一个飞上青天。        
    诗句欲成时，满地云撩乱。
    
   
    《双调・水仙子》咏江南      张养浩        
            
    一江烟水照晴岚，两岸人家接画檐。        
    芰荷丛一段秋光淡，看沙鸥舞再三，卷香风十里珠帘。        
    画船儿天边至，酒旗儿风外口，爱杀江南。
        
   　　　　　　　　　　 
    《双调・雁儿落带得胜令》退隐    张养浩        
            
    云来山更佳，云去山如画，山因云晦明，云共山高下。        
    倚仗立云沙，回首见山家，野鹿眠山草，山猿戏野花。        
    云霞，我爱山无价，看时，行踏，云山也爱咱
    
   
    《双调・雁儿落带得胜令》    张养浩        
              
    也不学严了陵七里滩，也不学姜太公溪岸，        
    也不学贺知章乞鉴湖，也不学柳子厚游南涧。        
            
    俺住云水屋三间，风月竹千竿。一任傀儡棚中闹，        
    且向昆仑顶上看。        
    身安，倒大来无忧患；游观，壶中天地宽。
    
   
    《双调・折桂令》棋    张养浩        
            
    烂樵柯石室忘归，足智神谋，妙理仙机。        
    险似隋唐，胜如楚汉，败若梁齐。        
    消日月闲中是非，傲乾坤忙里轻肥。        
    不曳旌旗，寸纸关河，万里安危。
    
  
    《双调・折桂令》中秋    张养浩        
            
    一轮飞镜谁磨？照彻乾坤，印透山河。        
    玉露泠泠，洗秋空银汉无波，比常夜清光更多，尽无碍桂影婆婆娑。        
    老子高歌，为问嫦娥，良夜恹恹，不醉如何？
    
   
    《越调・寨儿令》春      张养浩        
            
    水绕门。树围村，雨初晴满川花草新。        
    鸡犬欣欣，鸥鹭纷纷，占断玉溪春。        
    爱庞公不入城阃，喜陈抟高卧烟云。        
    陆龟蒙长散诞，陶元亮自耕耘。        
    这几君。都不是等闲人。
    
    
    《越调・寨儿令》冬（白战体）    张养浩        
            
    天欲明，觉寒生，打书窗只闻风有声。        
    步出柴荆，遥望郊s，滚滚势如倾。        
    四周山岩壑都平，道途间无个人行。        
    爱园林春浩荡，喜天地气澄清。        
    巧丹青，怎画绰然亭。
    
   
    《正宫・鹦鹉曲》     张养浩        
            
    侬家鹦鹉洲边住，是个不识字渔父。        
    浪花一叶扁舟，睡煞江南烟雨。        
    [幺]觉来时满眼青山，抖擞绿蓑归去。        
    算从前错怨天公，甚也有安排我处。
    
    
    《中吕・朝天子》      张养浩        
            
    柳堤，竹溪，日影筛金翠。        
    杖藜徐步近钓矶，看鸥鹭闲游戏。        
    农父渔翁，贪营活计，不知他在图画里。        
    对这般景致，坐的，便无酒也令人醉。
    
    
    《中吕・朝天子》隐退     张养浩        
            
    挂冠，弃官，偷走下连云栈。        
    湖山佳处屋两间，掩映垂杨岸。        
    满地白云，东风吹散，却遮了一半山。        
    严子陵钓滩，韩元帅将坛，那一个无忧患。
    
   
    《中吕・普天乐》大明湖泛舟     张养浩         
            
    画船开，红尘外，人从天上，载得春来。        
    烟水间，乾坤大，四面云山无遮碍。        
    影摇动城郭楼台，杯斟的金波滟滟，诗吟的青霄惨惨，人惊的白鸟皑皑。
    
   
    《中吕・普天乐》    张养浩        
            
    折腰惭，迎尘拜。        
    槐根梦觉，苦尽甘来。        
    花也喜欢，山也相爱。        
    万古东篱天留在，做高人轮到吾侪。        
    山妻稚子，团栾笑语，其乐无涯。
    
  
    《中吕・山坡羊》北邙山怀古     张养浩        
            
    悲风成阵，荒烟埋恨，碑铭残缺应难认。        
    知他是汉朝君，晋朝臣？        
    把风云庆会消磨尽，都做北邙山下尘。        
    便是君，也唤不应；便不臣，也唤不应。
    
 
    《中吕・山坡羊》骊山怀古   张养浩        
            
    骊山四顾，阿房一炬，当时奢侈今何处？        
    只见草萧疏，水萦纡，至今遗恨迷烟树。        
    列国周齐秦汉楚。        
    赢，都变做了土；输，都变做了土！
    
   
    《中吕・山坡羊》潼关怀古     张养浩        
            
    峰峦如聚，波涛如怒，山河表里潼关路。        
    望西都，意踌躇，伤心秦汉经行处。        
    宫阙万间都做了土。        
    兴，百姓苦！亡，百姓苦！
    《中吕・朱履曲》     张养浩        
            
    弄世界机关识破，叩天门意气消磨，人潦倒青山慢嵯峨。        
    前面有千古远，后头有万年多，量半炊时成得甚么。
    
    
    《中吕・最高歌兼喜春来》     张养浩        
            
    诗磨的剔透玲珑，酒灌的痴呆懵懂。        
    高车大纛成何用，一部笙歌断送。        
    金波潋滟浮银瓮，袖殷勤捧玉钟。        
    对一缕绿杨烟，看一弯梨花月，卧一枕海棠风。        
    似这般闲受用，再谁想丞相府帝王宫。
  